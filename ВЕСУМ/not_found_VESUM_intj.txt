Ава - Вигук на позначення несподіванки, здивування, шкодування і ін.
Боже - Вигук для вираження здивування, радості, страждання і т. ін.
Во - Вигук, що поєднується з жестом "палець вгору" та виражає одобрення, вподобання.
Кхе - Вигук, який використовується для привертання уваги як імітація кашлю.
Ла-ла / Ля-ля - Звуконаслідування, що вживається для відтворення мелодії.
М-м-м - Вигук, що виражає задоволення або іронічне ставлення.
Оп-ля - Вигук, що використовується перед стрибком або як заохочення до стрибка, фізичної дії.
О-ла-ла / О-ля-ля - Вигук, означає здивування, іронічне ставлення до чогось модного, незвичайного або як реакція на романтичну/інтимну ситуацію.
У-у-у - 1) Вигук, що використовується для вираження незадоволення, поєднується з жестом "палець донизу". 2) Звуконаслідування на позначення широкого кола явищ, подібних до гудіння, гулу, вітру або механічного шуму (напр. від холодильника).
Уф - Вигук, виражає втому, втому чи полегшення. 
Тах - Звуконаслідування на позначення одноразового глухого пострілу.
Яволь - Вигук німецького походження, означає "так, звичайно", "звичайно", "слухаюсь!" або "так точно!".
Єй-єй - Вигук, те саме, що "їй-богу". Вживається для підтвердження чого-небудь, для запевнення в чомусь.
Тр-р - Звуконаслідування, що імітує вібрацію, дрижання.
Бгг - Звуконаслідування сміху, сарказму, задоволення сказаним (особливо в інтернет-спілкуванні).
Бу - Вигук страху. Вживається, щоб налякати когось.
Вау - Вигук, що вживається для вираження здивування, захоплення, враження, або просто як спосіб висловити сильні емоції.
Вжух - Звуконаслідування, позначає швидку дію, неочікувану зміну ситуації.
Воу - Вигук англійського походження, виражає захоплення, здивування.
Вах-вах-вах - Вигук, іронічно перебільшений подив, захоплення або розпач.
Фух - Вигук, який використовується для вираження полегшення, наприклад, після важких або складних ситуацій.
Шварк - Звуконаслідування на позначення неочікуваного різкого кидання, швиряння.
Чах-чах-чах - Звуконаслідування, що означає звук вихлопних парів, газів і т. ін. 
Агуша / Агуш - Вигук, що вживається при відганянні птахів.
Ату / Атю - Вигук, що вживається для нацьковування собак на звірів під час полювання; значенням відповідає словам: бери, лови.
Вогонь - Вигук, що вживається як військова команда для здійснення пострілу; наказ стріляти. 
Крю / Кру - Звуконаслідування, що означає журавлиний крик.
Нуте - Вигук, що вживається при звертанні до кількох осіб або при ввічливому звертанні до однієї особи як спонукання, заклик або заохочення до дії. 
Тубо - Вигук мисливця, що вживається як заборона собаці діяти у знач.: "не можна!", "будь на місці!", "не чіпай!"
Тюп / Тюп-тюп - Звуконаслідування звуків, утворюваних під час тюпання, повільної ходи чи бігу риссю.
Улюлю - 1) Вигук мисливців при цькуванні звіра собаками. 2) Глумливий вигук.
Умгу - 1) Вигук, що вживається для вираження ствердження чого-небудь. 2) Уживається для вираження сумніву, недовір'я, невпевненості і т. ін.
Фе - Вигук, уживається для вираження осуду, огиди, незадоволення, несхвалення й т. ін.
Фирк - 1) Звуконаслідування, що означає уривчастий глухий звук від польоту чого-небудь. 2) Звуконаслідування за дією "фиркати" - видавати уривчасті звуки, випускаючи повітря з ніздрів, рота (про тварин).
Фу - 1) Вигук, що вживається для вираження презирства, досади, відрази, роздратування і т. ін. 2) Уживається для вираження почуття полегшення після втоми, важкої роботи або задоволення, захоплення і т. ін. 
Фі - Вигук, що вживається при вираженні неприємного враження.
Хи-хи-хи - Звуконаслідування, що означає звук від сміху.
Хо-хо-хо - Звуконаслідування, що означає сміх.
Так-так - Звуконаслідування на позначення гупотіння, тихого дріботіння.
Цоп - Звуконаслідування за дією "цопнути": Сильно ударити по чому-небудь.
Цс - Вигук, що вживається як заклик до тиші, мовчання.
Цюк - Звуконаслідування, що означає звук від удару по чому-небудь.
Алаверди - Вигук, поширений в країнах Кавказу, яким один учасник бенкету, що вимовляє тост, запрошує іншого приєднатись до нього.
Перетой - Вигук, що вживається при неможливості або невмінні швидко, точно висловити думку.
Славайсу - Вигук (діалектний), скорочено від "Слава Ісусу".
Та-та-та - Звуконаслідування, що означає розмірені, уривчасті звуки від ударів, пострілів і т. ін.
Тадам - 1) Вигук, що промовляють під час сюрпризу. 2) Звуконаслідування, що описує неочікувану подію.
Тень-телень - Звуконаслідування, що означає звук від удару дзвона, дзвоника; дзень.
Тпрутьки - Вигук, що означає заборону. "Зась", "дзуськи".
Плі - Вигук, військова команда стріляти.
Присяй-богу / присійбо - Вигук, що виражає ствердтність. Справді, насправді.
Хрестібог - Вигук (діалектний), що вживається для підтвердження чого-небудь, для запевнення в чомусь. "Їй-богу".
Хух - Вигук, що означає полегшення. Уживається як присудок за знач. "ху́хати" і "ху́хнути". 
Хі-хі-хі - Звуконаслідування презирливого сміху.
Цур-пек - Вигук, уживається для вираження незадоволення ким-, чим-небудь, несхвалення чогось. "Цур тобі, пек тобі".
Ціп-ціп-ціп / Ціпу - Вигук для призову курчат.
Чвак - Звуконаслідування, що означає чмокання, цмокання під час ходіння по болоту, багнистих місцях і т. ін.
Чвирк - Звуконаслідування на позначення спльовування крізь зуби або бризкання, просочування крізь що-небудь під тиском. Уживається як присудок за знач. "чвиркати" і "чвиркнути".
Чш - Вигук, що вживається як заклик до співрозмовника берегти тишу, мовчати.
Щип - Звуконаслідування на позначення щипання, затискання пальцями або дзьобом.
Адіт / Адіть - Вигук для привертання уваги, "дивись".
Айда - Вигук, те саме, що "гайда". Заклик до дії.
Анішелесь - Звуконаслідування, що виражає відсутність шелесту, повна тиша.
Бай-бай - Вигук, використовується у колискових піснях.
Бла-бла - Звуконаслідування на позначення беззмістовної балаканини.
Бр-р - Вигук незадоволення, огиди, антипатії.
Вай - Вигук болю, страху, горя.
Врум-врум - Звуконаслідування, що імітує звук двигура автомобіля.
Гопля - Вигук спонукання до стрибка.
Дир-дир - Звуконаслідування, що імітує звук тріщання, деренчання.
Дмух - Звуконаслідування, що виражає дію дмухання, потік повітря з рота або звук вітру.
Еге / Еге-ге1 - Вигук для вираження підтвердження, подиву, заперечення.
Еч / Ич - Вигук подиву, захоплення, обурення.
Здоров - Вигук, вживається як неформальне привітання.
Здрастуй - Вигук, вживається як напівформальне просторічне привітання.
Здрастуйте - Вигук, вживається як ввічливе привітання або привітання до кількох осіб.
Йо-хо-хо - Вигук, що символізує сміх пірата.
Охохо - 1) Вигук для вираження занепокоєння, тяжкості. 2) Звуконаслідування на позначення елегантного сміху.
Пас - Вигук, виражає про відмову брати участь у грі.
Піль - Вигук, що вживається як наказ собаці кидатись на дичину.
Спасибоньки - Вигук, що виражає подяку у зменшено-пестливій формі.
Спасибі - Вигук, що виражає подяку.
Спасибіг - Вигук, що виражає подяку (діалектне).
Трах - Звуконаслідування, що означає різкий, сильний шум, тріск від падіння, удару тощо.
Трах-бах  - Звуконаслідування, що означає різкий, сильний шум, тріск від падіння, удару тощо.
Трах-тарах - Звуконаслідування, що означає різкий, сильний шум, тріск від падіння, удару тощо.
Туц - 1) Звуконаслідування стуку, бійки рогами. 2) Імітація звуку гучної музики, басів на дискотеці.
Тьфу / тьху / тьфу-тьфу - вигук, який уживається для відтворення звуку при плюванні, для вираження здивування, незадоволення, досади, негативної характеристики кого-, чого-небудь
Тюк - Звуконаслідування, що означає звук сокири при рубанні.
Тяп - Звуконаслідування на позначення удару, поштовху, стуку.
Тяп-ляп - Звуконаслідування на позначення недбалої роботи.
Тіп - Звуконаслідування на позначення тіпання, нервовості або сіпання.
Хрум / Хрум-хрум - Звуконаслідування на позначення хрумкоту при розжовуванні їжі, "хрумтіти".
Хрю - Звуконаслідування хрюкання свині.
Цур-цура - Вигук закляття від чогось.
Чалап - Звуконаслідування на позначення повільної ходи по грязюці.
Чиргик - Звуконаслідування, що означає різкий звук із шумом від тертя одного предмета об інший.
Чмок - Звуконаслідування, що імітує уривчастий звук при поцілунку, всисанні або клацанні; поцілунок.
Шарп - Звуконаслідування на позначення різкого руху зі смиканням, рванням.
Шарх - Звуконаслідування, що вживається на позначення короткого шарудливого звуку від тертя, човгання і т. ін.
Шкряб - Звуконаслідування на позначення шкребіння або дряпання.
Шльоп - Звуконаслідування, що імітує удар чимось м'яким або мокрим.
Шмиг - 1) Звуконаслідування, що описує швидку ходу. 2) Звуконаслідування, що описує шморгання листя на деревах, швидкий, різких рух.
Шморг - Звуконаслідування, що описує утягувати носом повітря, особливо під час нежитю.
Шубовсть / Шубовсь - Звуконаслідування на позначення падіння важкого предмета у воду.
Іч - Вигук зі значенням «бач, дивись».